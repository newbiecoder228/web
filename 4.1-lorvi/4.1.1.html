<!DOCTYPE html>
<head>
    <meta charset="UTF-8">
    <link rel="stylesheet" href="styles.css">
</head>
<body>
        <h2>7. Прикладний рівень</h2>
        <h3>(Application layer)</h3>
    
        
            <p>Забезпечує взаємодію мережі й користувача.</p>
            <p>На цьому рівні реалізуються передача файлів, віддалений термінальний доступ, електронна передача повідомлень, керування мережею та ін. Одиниця даних, якою оперує рівень називається повідомленням.
            </p>
            <p>Також даний рівень відповідає за передачу службової інформації, надає додаткам інформацію про помилки й формує запити до рівня представлення.
            </p>
            <p>На такому рівні Інтернет можна представити як величезну сукупність файлів з документами, програмами й іншими ресурсами, для роботи з якими і служать клієнтські програми. Чим ширші можливості цих програм, тим ширші можливості користувача в мережі.
            </p>
        
    <h2>6. Рівень представлення</h2>
    <h3>(Presentation layer)</h3>

    <p>Mає справу із синтаксисом і семантикою переданої інформації, тобто тут встановлюється взаєморозуміння двох сполучених комп'ютерів відносно того, як вони представляють і розуміють після одержання передану інформацію. При необхідності виконується перетворення форматів даних в деякий загальний формат подання, а на боці отримувача, відповідно виконується зворотне перетворення.</p>
    <p>Запити додатків, отримані з рівня додатків, він перетворює у формат для передачі по мережі, а отримані з мережі дані перетворює у формат, зрозумілий додаткам. На цьому рівні може здійснюватися стиснення/розпакування або кодування/розкодування даних, підтримка мережевих файлових систем (NFS), абстрактних структур даних, а також перенаправлення запитів іншому мережному ресурсу, якщо вони не можуть бути оброблені локально.
    </p>

    <h2>5. Сеансовий рівень</h2>
    <h3>(Session layer)</h3>

    <p>Координує взаємодію користувачів, що встановлюють зв’язок, відповідає за підтримку сеансу зв'язку, дозволяючи додаткам взаємодіяти між собою тривалий час. Встановлює зв'язок, оперує ним, керує створенням/ завершенням сеансу, відновлює аварійно закінчені сеанси, управляє обміном інформацією, синхронізацією завдань, визначенням права на передачу даних і підтримкою сеансу в періоди неактивності додатків. Синхронізація передачі забезпечується вставкою у потік даних контрольних точок, починаючи з яких відновлюється процес при порушенні взаємодії.</p>
    <p>Цей рівень відповідальний за картографію мережі – він перетворює регіональні (доменні) комп'ютерні імена в числові адреси, і навпаки. (Координує не комп'ютери і пристрої, а процеси в мережі, підтримує їх взаємодію – керує сеансами зв'язку між процесами прикладного рівня.)
        </p>

    <h2>4. Транспортний рівень</h2>
    <h3>(Transport layer)</h3>

    <p>Призначений для доставки даних без помилок, втрат і дублювання в тій послідовності, як вони були передані. При цьому неважливо, які дані передаються, звідки й куди, тобто він надає сам механізм передачі. Блоки даних він розділяє на фрагменти, розмір яких залежить від протоколу, короткі поєднує в один, довгі розбиває.</p>
    <p>Регламентує пересилання пакетів повідомлень між процесами, що виконуються на комп'ютерах мережі. Починає і завершує організацію передачі даних: контролює на наскрізній основі потік даних, що проходить по маршруті, визначеному п'ятим рівнем: правильність передачі блоків даних, правильність доставки в потрібний пункт призначення, їх комплектність, цілісність, порядок слідування. Збирає інформацію з блоків у її попередній вигляд.
    </p>
    <p>Оперує з дейтаграмами, тобто очікує відгуку-підтвердження прийому з пункту призначення, перевіряє правильність доставки й адресації, повторює посилку дейтаграми, якщо не надійшов відгук. У рамках транспортного протоколу передбачено п'ять класів якості транспортування і відповідних процедур керування.</p>
    <p>Цей же рівень повинен включати розвинену і надійну схему адресації для забезпечення зв'язку через безліч мереж і шлюзів. Іншими словами, задачею даного рівня є правильно і точно передати інформацію з будь-якої точки в довільну точку мережі.</p>

    <h2>3. Мережний рівень</h2>
    <h3>(Network layer)</h3>

    <p>Призначений для визначення шляху передачі даних. Відповідає за трансляцію логічних адрес й імен у фізичні, визначення найкоротших маршрутів, комутацію й маршрутизацію пакетів, відстеження неполадок і заторів у мережі. Введений для того, щоб зберегти простоту передачі даних для типових топологій з одного боку, а з іншого – дозволити використання довільних топологій. На цьому рівні працює такий мережний пристрій, як маршрутизатор.</p>
    <p>Мережі об’єднуються між собою спеціальним пристроєм, який називається маршрутизатором. Він збирає інформацію про топологію міжмережевих з’єднань і на її основі пересилає пакети мережевого рівня в пункт призначення. Для того, щоб передати повідомлення від відправника, який знаходиться в одній мережі, отримувачу з іншої, потрібно здійснити кілька транзитних передач (hops) між мережами, кожен раз вибираючи маршрут, який найбільше підходить в даному випадку. Отже, маршрут – це послідовність маршрутизаторів, через які проходить пакет.</p>
    <p>Проблема відшукання найкращого шляху називається маршрутизацією і її вирішення є головним завданням мережевого рівня. Проблема ускладнюється, оскільки найкоротший шлях не завжди є найкращим. Часто критерієм вибору є час передачі даних по маршруту, що залежить від пропускної спроможності каналів зв’язку і інтенсивності трафіка, яка може змінюватися в часі; а також надійність передачі.</p>
</body>
</html>